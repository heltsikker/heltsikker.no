---
title: "Julekalender 2025: Luke 2"
date: "2025-12-07 18:00:00"
categories:
  - "ukategorisert"
---
## Oppgave 2: Datatyveri fra Nordpolen (Forensics)

### Beskrivelse

Foreleseren stirrer på skjermen. Linjer med kode danser over terminalen, mens pulsen hans øker i takt med blinkingen fra nettverksmonitoren. Noe er galt. Veldig galt.

I et desperat forsøk på å forstå hva som foregår, begynner han å overvåke webtrafikken fra jobb-PC-en. Det han finner, fryser blodet hans: En ukjent enhet har koblet seg til nettverket. IP-adressen peker — urovekkende nok — mot et sted langt mot Nordpolen.

Pakker med data har blitt lastet opp dit, sendt gjennom et nett av DES-krypterte HTTP-forbindelser, med et svakt passord.

Julenissen har stjålet foreleserens data.

Kan du hjelpe foreleseren med å avsløre hva Julenissen stjal … før hele Høytek havner på den slemme listen?

### Ledetråd

*Nissen er ikke så flink med kryptering som han tror. Et svakt passord og en utdatert algoritme kan være hans bane.*


### Filer

[Last ned capture2025.pcapng](/public/capture2025.pcapng)

### Oppgave

Analyser nettverkstrafikken i pcap-filen og finn de krypterte dataene som ble sendt til Nordpolen. Dekrypter innholdet og finn ut hva som ble stjålet.

Lever flagget i formatet: **HSCTF{flagget}** Til kim@heltsikker.no eller christian@heltsikker.no
