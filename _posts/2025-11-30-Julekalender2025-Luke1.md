---
title: "Julekalender 2025: Luke 1"
date: "2025-11-30 18:00:00"
categories:
  - "ukategorisert"
---

## Oppgave 1: Den glemte linjen (OSINT)

### Beskrivelse

En gammel historie har våknet til live i gangene på Høyteknologisenteret.

De eldste studentene (og noen forelesere) hvisker om "testflyvningen i 2010". Før Nissen digitaliserte alle systemene, trengte han en fysisk og sikker linje for å rapportere status til verkstedet på Nordpolen.

Et gammelt Google Street View-bilde fra september 2010 skal visstnok vise denne midlertidige utposten: en liten, rød bygning gjemt i fullt dagslys på parkeringsplassen.

For å skjule den, brukte Nissen visstnok sin favoritt-taktikk: omvendt psykologi. Han ga den et kodenavn så åpenbart at ingen ville tro det var en hemmelighet. Historien sier at Nissen mente det var for åpenbart til at nysgjerrige studenter ville tenke over det.

Akkurat det ordet skal fremdeles være synlig på bygningen i 2010-bildet.

### Ledetråd

*Rød som nisselue, liten som et pepperkakehus, men bygget for å binde verdener sammen.*

### Oppgave

Bruk Google Street View (historiske bilder fra september 2010) og finn parkeringsplassen ved UiB Høyteknologisenteret.

Inspiser det "røde lille pepperkakehuset" du finner der. Hvilket ord (kodenavn) står skrevet på den?

Lever flagget i formatet: **HSCTF{ordet}**
