---
title: "Velkommen til Helt Sikker"
date: "2019-08-12"
categories: 
  - "ukategorisert"
---

Helt Sikker er en studentorganisasjon for studenter som er interessert i informasjonssikkerhet. Vi jobber for å gjøre informasjonsikkerhetsmiljøet i Bergen enda sterkere enn det allerede er ved å arrangere kurs, foredrag og CTF-er hvor man lærer "infosec skills" man ikke nødvendigvis lærer ved Universitetet.

Helt Sikker handler naturligvis ikke kun om det faglige, men også om å bidra til å bygge et godt studentmiljø i Bergen! Siste onsdag i måneden går vi ut, kobler av og blir litt (bedre) kjent. Da er det tid for **Tryggleikspils**. Dette er helt lavterskel, og alle er velkomne -også de som ikke er så gira på sikkerhet. Ta deg en pils en cola eller en kaffe. Her er det rom for alle! Av og til har vi også ett eller flere foredrag, eller arrangerer Tryggleikspils i forbindelse med en fagkveld. Den første arrangeres allerede **28.august**, og mer info kommer.

Vi har en facebook-gruppe hvor vi poster arrangment, og skriver om hva som rører seg i miljøet, så sjekk den ut [her](https://www.facebook.com/groups/heltsikker/)!

I tillegg til Tryggleikspils og fagkvelder, arrangerer vi også CTF-er gjennom semesteret. Disse er som regel åpne for alle -uavhengig av hva dere studerer og hvor mye sikkerhet dere kan! Hva er en CTF? Les mer [heltsikker.no/ctf/](https://heltsikker.no/ctf/)!

Alle arrangementene publiseres også i vår kalender.

![](https://i0.wp.com/heltsikker.no/wp-content/uploads/2019/08/IMG_1918.jpg?fit=712%2C499&ssl=1)

Deler av HS-styret i full sving under CTF-en vår sponsor, [Mnemonic](https://www.mnemonic.no/) arrangerte i mars 2019.
