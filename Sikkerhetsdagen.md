---
layout: page
title: Sikkerhetsdagen 2025
---

HeltSikker er stolte av å presentere Sikkerhetsdagen 2025! Ta med deg vennene dine til Det Akademiske Kvarteret i Bergen, og hør presentasjoner om ulike tema innen sikkerhet, bli med på workshop, og delta på Capture-the-Flag konkurranse for premier!

## Helt sikker på sted?

I år holder vi til på Det Akademiske Kvarteret i Bergen. <br />
Klokken 13-18 har vi et fullspekket program med presentasjoner, workshops, stands og konkurranse. <br />
Meld deg på [her](https://forms.gle/yz8ioZvFm5z3Gwzy5) for å sikre deg en matbit ila dagen!

## Program
![SDProgram](/public/SDProgram.png)

## Hvorfor Sikkerhetsdag?

I Bergen finnes det per i dag ingen designert dag for **IT-sikkerhet for studenter**. Vi i HeltSikker ønsker å fylle dette tomrommet, og gi studenter en sjanse til å oppleve og se IT-miljøet som finnes i Norge i dag. Hvordan ser case-oppgaven til IT-sikkerhet ut? Hva er viktig i dag? IT-sikkerhet er et felt som er i stadig rask endring, og derfor ser vi for oss å fortsette med dette arrangementet årlig for studentmiljøet i Bergen. Kom og hør om tema fra representanter fra industrien. Dette blir anerledes enn slik det foregår på forelesning!


# Samarbeidspartnere
**Følg med for oppdateringer!**

### Teaser #1
**Per Thorsheim, sikkerhetskonsulent i Tietoevry og grunnlegger av PasswordsCon, kommer for å snakke om tema "Epost Sikkerhet - Helt Enkelt (?)"**

I dag er epost "glemt" av mange, andre kanaler brukes primært for kommunikasjon i hverdagen. Men epost er fortsatt påkrevd for å kunne få konto på de aller fleste tjenester. Det brukes for pålogging, identifisering, passord og engangskoder for å få tilbake kontroll på egen konto. På 20 minutter vil Per Thorsheim forklare epost og sikkerhetsfunksjoner som dnssec dane caa mta-sts tls-rpt spf dkim dmarc & bimi på forståelig norsk.

**Sikkerhetsanalytiker, Peder fra mnemonic, kommer for å snakke om Ransomware:**

I denne presentasjonen går Peder gjennom en anonymisert, reell incident response-case der et stort norsk selskap ble rammet av et ransomware-angrep. Som analytiker i mnemonic Incident Response Team (mIRT) var han med på å håndtere hendelsen fra første respons til oppdragets slutt. Presentasjonen gir en teknisk, stegvis gjennomgang av hvordan angrepet skjedde, og hvordan teamet etterforsket saken.

Se heltsikker.no og følg med på våre medier for flere teasere og info om Sikkerhetsdagen på Kvarteret!

![teaser1](/public/Sikkerhetsdagen-teaser1.png)

### Teaser #2

**Helge Lægreid, informasjonssikkerhetsleder ved Helse Bergen HF, for å snakke om «Cyberangrep, utpressing og spionasje på sykehus?»:**

“Informasjonssikkerhetsleder på Haukeland universitetssjukehus med lang fartstid fra både offentlig og privat sektor i inn- og utland. Utdanning i informatikk fra høgskole og universitet i Bergen en gang på 90-tallet. Erfaring fra ulike bransjer inkludert statlig forvaltning, forsvar, bank og finans, konsulentvirksomhet og helse. Kompetanse om det meste fra kryptologi til sikkerhetsstrategi."

Vi har også en workshop med NerdSchool.
**NerdSchool er en serie med workshops innen programvare, og ledes av profesjonelle utviklere for studenter og ikke-studenter. Organisatorene bak disse workshoppene kommer fra Sparebanken Vest, Kantega, Webstep og Sopra Steria.**

På fredag holder holder HeltSikker i samarbeid med NerdSchool workshopen «Introduksjon til web sikkerhet», som gir deg en introduksjon til ulike måter å komme deg inn i systemer på med ulike oppgaver innen bl.a. SQL og cross-site scripting. Lær noe nytt eller frisk opp minnene og test deg selv!

![teaser2](/public/Sikkerhetsdagen-teaser2.png)

### Teaser #3

**Chris, sikkerhets-spesialist ved River Security, vil gi oss et innblikk innen «Penetrasjonstesting»:**

"Penterasjonstesting er i rask endring. Bli med å se hvordan bransjen raskt har blitt om til trege skilpadder, mens trusselaktører løper ring rundt bena våres. Vi vil utforske penetrasjonstesting metodikk og hvordan gjøre en positiv endring i forhold til offensive tjenester."

**Beate Hult, Gründer og daglig leder av Hult IT AS, kommer for å fortelle om «Når små bedrifter møter store trusler – IT-sikkerhet i hverdagen»:**

«Små og mellomstore bedrifter utgjør ryggraden i norsk næringsliv – og er samtidig blant de mest sårbare for digitale angrep. I dette innlegget får du høre om hvordan to vanlige SMB-bedrifter ble rammet av ransomware-angrep, hva som gikk galt, og hva som kunne vært gjort annerledes. Med utgangspunkt i praktiske erfaringer ser vi på hvorfor sikkerhetskultur, holdninger og ledelsesforankring er minst like viktig som teknologi – og tiltak som faktisk gir verdi i SMB-segmentet. Dette er IT-sikkerhet i hverdagen, med alle sine kompromisser, misforståelser og muligheter, og viktigheten av menneskene som skal håndtere teknologien.»

**Cecilie Wian, konsulent i Bouvet ASA og ekspert innen programvaretesting, holder foredraget «Kan unge, lykkelige menn lage fremtidens teknologi?»:**

Teknologien former fremtiden. Så hva skjer når fremtidens teknologi er formet av lykkelige unge menn? Cecilie Wian ser gjentagende problemer i teknologi og hvordan dette fører til små og store problemer for brukerne av Teknologien. 

![teaser3](/public/Sikkerhetsdagen-teaser3.png)
